{
    "number": 15,
    "name": "الحِجۡرِ",
    "transliteration": "হিজর",
    "translation": "The Rock",
    "revelation_type": "মাক্কি",
    "total_verses": 99,
    "verses": [
        {
            "Verses": 1,
            "text": "আলিফ-লা-ম-রা; এগুলো পরিপূর্ণ গ্রন্থ ও সুস্পষ্ট কোরআনের আয়াত।"
        },
        {
            "Verses": 2,
            "text": "কোন সময় কাফেররা আকাঙ্ক্ষা করবে যে, কি চমৎকার হত, যদি তারা মুসলমান হত।"
        },
        {
            "Verses": 3,
            "text": "আপনি ছেড়ে দিন তাদেরকে, খেয়ে নিক এবং ভোগ করে নিক এবং আশায় ব্যাপৃত থাকুক। অতি সত্বর তারা জেনে নেবে।"
        },
        {
            "Verses": 4,
            "text": "আমি কোন জনপদ ধবংস করিনি; কিন্ত তার নির্দিষ্ট সময় লিখিত ছিল।"
        },
        {
            "Verses": 5,
            "text": "কোন সম্প্রদায় তার নির্দিষ্ট সময়ের অগ্রে যায় না এবং পশ্চাতে থাকে না।"
        },
        {
            "Verses": 6,
            "text": "তারা বললঃ হে ঐ ব্যক্তি, যার প্রতি কোরআন নাযিল হয়েছে, আপনি তো একজন উম্মাদ।"
        },
        {
            "Verses": 7,
            "text": "যদি আপনি সত্যবাদী হন, তবে আমাদের কাছে ফেরেশতাদেরকে আনেন না কেন?"
        },
        {
            "Verses": 8,
            "text": "আমি ফেরেশতাদেরকে একমাত্র ফায়সালার জন্যেই নাযিল করি। তখন তাদেরকে অবকাশ দেয়া হবে না।"
        },
        {
            "Verses": 9,
            "text": "আমি স্বয়ং এ উপদেশ গ্রন্থ অবতারণ করেছি এবং আমি নিজেই এর সংরক্ষক।"
        },
        {
            "Verses": 10,
            "text": "আমি আপনার পূর্বে পূর্ববর্তী সম্প্রদায়ের মধ্যে রসূল প্রেরণ করেছি।"
        },
        {
            "Verses": 11,
            "text": "ওদের কাছে এমন কোন রসূল আসেননি, যাদের সাথে ওরা ঠাট্টাবিদ্রূপ করতে থাকেনি।"
        },
        {
            "Verses": 12,
            "text": "এমনিভাবে আমি এ ধরনের আচরণ পাপীদের অন্তরে বদ্ধমূল করে দেই।"
        },
        {
            "Verses": 13,
            "text": "ওরা এর প্রতি বিশ্বাস করবে না। পূর্ববর্তীদের এমন রীতি চলে আসছে।"
        },
        {
            "Verses": 14,
            "text": "যদি আমি ওদের সামনে আকাশের কোন দরজাও খুলে দেই আর তাতে ওরা দিনভর আরোহণ ও করতে থাকে।"
        },
        {
            "Verses": 15,
            "text": "তবুও ওরা একথাই বলবে যে, আমাদের দৃষ্টির বিভ্রাট ঘটানো হয়েছে না বরং আমরা যাদুগ্রস্ত হয়ে পড়েছি।"
        },
        {
            "Verses": 16,
            "text": "নিশ্চয় আমি আকাশে রাশিচক্র সৃষ্টি করেছি এবং তাকে দর্শকদের জন্যে সুশোভিত করে দিয়েছি।"
        },
        {
            "Verses": 17,
            "text": "আমি আকাশকে প্রত্যেক বিতাড়িত শয়তান থেকে নিরাপদ করে দিয়েছি।"
        },
        {
            "Verses": 18,
            "text": "কিন্তু যে চুরি করে শুনে পালায়, তার পশ্চাদ্ধাবন করে উজ্জ্বল উল্কাপিন্ড।"
        },
        {
            "Verses": 19,
            "text": "আমি ভু-পৃষ্ঠকে বিস্তৃত করেছি এবং তার উপর পর্বতমালা স্থাপন করেছি এবং তাতে প্রত্যেক বস্তু সুপরিমিতভাবে উৎপন্ন করেছি।"
        },
        {
            "Verses": 20,
            "text": "আমি তোমাদের জন্যে তাতে জীবিকার উপকরন সৃষ্টি করছি এবং তাদের জন্যেও যাদের অন্নদাতা তোমরা নও।"
        },
        {
            "Verses": 21,
            "text": "আমার কাছে প্রত্যেক বস্তুর ভান্ডার রয়েছে। আমি নির্দিষ্ট পরিমানেই তা অবতরণ করি।"
        },
        {
            "Verses": 22,
            "text": "আমি বৃষ্টিগর্ভ বায়ু পরিচালনা করি অতঃপর আকাশ থেকে পানি বর্ষণ করি, এরপর তোমাদেরকে তা পান করাই। বস্তুতঃ তোমাদের কাছে এর ভান্ডার নেই।"
        },
        {
            "Verses": 23,
            "text": "আমিই জীবনদান করি, মৃত্যুদান করি এবং আমিই চুড়ান্ত মালিকানার অধিকারী।"
        },
        {
            "Verses": 24,
            "text": "আমি জেনে রেখেছি তোমাদের অগ্রগামীদেরকে এবং আমি জেনে রেখেছি পশ্চাদগামীদেরকে।"
        },
        {
            "Verses": 25,
            "text": "আপনার পালনকর্তাই তাদেরকে একত্রিত করে আনবেন। নিশ্চয় তিনি প্রজ্ঞাবান, জ্ঞানময়।"
        },
        {
            "Verses": 26,
            "text": "আমি মানবকে পচা কর্দম থেকে তৈরী বিশুস্ক ঠনঠনে মাটি দ্বারা সৃষ্টি করেছি।"
        },
        {
            "Verses": 27,
            "text": "এবং জিনকে এর আগে লু এর আগুনের দ্বারা সৃজিত করেছি।"
        },
        {
            "Verses": 28,
            "text": "আর আপনার পালনকর্তা যখন ফেরেশতাদেরকে বললেনঃ আমি পচা কর্দম থেকে তৈরী বিশুষ্ক ঠনঠনে মাটি দ্বারা সৃষ্ট একটি মানব জাতির পত্তন করব।"
        },
        {
            "Verses": 29,
            "text": "অতঃপর যখন তাকে ঠিকঠাক করে নেব এবং তাতে আমার রূহ থেকে ফঁুক দেব, তখন তোমরা তার সামনে সেজদায় পড়ে যেয়ো।"
        },
        {
            "Verses": 30,
            "text": "তখন ফেরেশতারা সবাই মিলে সেজদা করল।"
        },
        {
            "Verses": 31,
            "text": "কিন্তু ইবলীস-সে সেজদাকারীদের অন্তর্ভূক্ত হতে স্বীকৃত হল না।"
        },
        {
            "Verses": 32,
            "text": "আল্লাহ বললেনঃ হে ইবলিস, তোমার কি হলো যে তুমি সেজদাকারীদের অন্তর্ভূক্ত হতে স্বীকৃত হলে না?"
        },
        {
            "Verses": 33,
            "text": "বললঃ আমি এমন নই যে, একজন মানবকে সেজদা করব, যাকে আপনি পচা কর্দম থেকে তৈরী ঠনঠনে বিশুষ্ক মাটি দ্বারা সৃষ্টি করেছেন।"
        },
        {
            "Verses": 34,
            "text": "আল্লাহ বললেনঃ তবে তুমি এখান থেকে বের হয়ে যাও। তুমি বিতাড়িত।"
        },
        {
            "Verses": 35,
            "text": "এবং তোমার প্রতি ন্যায় বিচারের দিন পর্যন্ত অভিসম্পাত।"
        },
        {
            "Verses": 36,
            "text": "সে বললঃ হে আমার পালনকর্তা, আপনি আমাকে পুনরুত্থান দিবস পর্যন্ত অবকাশ দিন।"
        },
        {
            "Verses": 37,
            "text": "আল্লাহ বললেনঃ তোমাকে অবকাশ দেয়া হল।"
        },
        {
            "Verses": 38,
            "text": "সেই অবধারিত সময় উপস্থিত হওয়ার দিন পর্যন্ত।"
        },
        {
            "Verses": 39,
            "text": "সে বললঃ হে আমার পলনকর্তা, আপনি যেমন আমাকে পথ ভ্রষ্ট করেছেন, আমিও তাদের সবাইকে পৃথিবীতে নানা সৌন্দর্যে আকৃষ্ট করব এবং তাদের সবাইকে পথ ভ্রষ্ঠ করে দেব।"
        },
        {
            "Verses": 40,
            "text": "আপনার মনোনীত বান্দাদের ব্যতীত।"
        },
        {
            "Verses": 41,
            "text": "আল্লাহ বললেনঃ এটা আমা পর্যন্ত সোজা পথ।"
        },
        {
            "Verses": 42,
            "text": "যারা আমার বান্দা, তাদের উপর তোমার কোন ক্ষমতা নেই; কিন্তু পথভ্রান্তদের মধ্য থেকে যারা তোমার পথে চলে।"
        },
        {
            "Verses": 43,
            "text": "তাদের সবার নির্ধারিত স্থান হচ্ছে জাহান্নাম।"
        },
        {
            "Verses": 44,
            "text": "এর সাতটি দরজা আছে। প্রত্যেক দরজার জন্যে এক একটি পৃথক দল আছে।"
        },
        {
            "Verses": 45,
            "text": "নিশ্চয় খোদাভীরুরা বাগান ও নির্ঝরিনীসহূহে থাকবে।"
        },
        {
            "Verses": 46,
            "text": "বলা হবেঃ এগুলোতে নিরাপত্তা ও শান্তি সহকরে প্রবেশ কর।"
        },
        {
            "Verses": 47,
            "text": "তাদের অন্তরে যে ক্রোধ ছিল, আমি তা দূর করে দেব। তারা ভাই ভাইয়ের মত সামনা-সামনি আসনে বসবে।"
        },
        {
            "Verses": 48,
            "text": "সেখানে তাদের মোটেই কষ্ট হবে না এবং তারা সেখান থেকে বহিস্কৃত হবে না।"
        },
        {
            "Verses": 49,
            "text": "আপনি আমার বান্দাদেরকে জানিয়ে দিন যে, আমি অত্যন্ত ক্ষমাশীল দয়ালু।"
        },
        {
            "Verses": 50,
            "text": "এবং ইহাও যে, আমার শাস্তিই যন্ত্রনাদায়ক শাস্তি।"
        },
        {
            "Verses": 51,
            "text": "আপনি তাদেরকে ইব্রাহীমের মেহমানদের অবস্থা শুনিয়ে দিন।"
        },
        {
            "Verses": 52,
            "text": "যখন তারা তাঁর গৃহে আগমন করল এবং বললঃ সালাম। তিনি বললেনঃ আমরা তোমাদের ব্যাপারে ভীত।"
        },
        {
            "Verses": 53,
            "text": "তারা বললঃ ভয় করবেন না। আমরা আপনাকে একজন জ্ঞানবান ছেলে-সন্তানের সুসংবাদ দিচ্ছি।"
        },
        {
            "Verses": 54,
            "text": "তিনি বললেনঃ তোমরা কি আমাকে এমতাবস্থায় সুসংবাদ দিচ্ছ, যখন আমি বার্ধক্যে পৌছে গেছি ?"
        },
        {
            "Verses": 55,
            "text": "তারা বললঃ আমরা আপনাকে সত্য সু-সংবাদ দিচ্ছি! অতএব আপনি নিরাশ হবেন না।"
        },
        {
            "Verses": 56,
            "text": "তিনি বললেনঃ পালনকর্তার রহমত থেকে পথভ্রষ্টরা ছাড়া কে নিরাশ হয় ?"
        },
        {
            "Verses": 57,
            "text": "তিনি বললেনঃ অতঃপর তোমাদের প্রধান উদ্দেশ্য কি হে আল্লাহর প্রেরিতগণ ?"
        },
        {
            "Verses": 58,
            "text": "তারা বললঃ আমরা একটি অপরাধী সম্প্রদায়ের প্রতি প্রেরিত হয়েছি।"
        },
        {
            "Verses": 59,
            "text": "কিন্তু লূতের পরিবার-পরিজন। আমরা অবশ্যই তাদের সবাইকে বাঁচিয়ে নেব।"
        },
        {
            "Verses": 60,
            "text": "তবে তার স্ত্রী। আমরা স্থির করেছি যে, সে থেকে যাওয়াদের দলভূক্ত হবে।"
        },
        {
            "Verses": 61,
            "text": "অতঃপর যখন প্রেরিতরা লূতের গৃহে পৌছল।"
        },
        {
            "Verses": 62,
            "text": "তিনি বললেনঃ তোমরা তো অপরিচিত লোক।"
        },
        {
            "Verses": 63,
            "text": "তারা বললঃ না বরং আমরা আপনার কাছে ঐ বস্তু নিয়ে এসেছি, যে সম্পর্কে তারা বিবাদ করত।"
        },
        {
            "Verses": 64,
            "text": "এবং আমরা আপনার কাছে সত্য বিষয় নিয়ে এসেছি এবং আমরা সত্যবাদী।"
        },
        {
            "Verses": 65,
            "text": "অতএব আপনি শেষরাত্রে পরিবারের সকলকে নিয়ে চলে যান এবং আপনি তাদের পশ্চাদনুসরণ করবেন না এবং আপনাদের মধ্যে কেউ যেন পিছন ফিরে না দেখে। আপনারা যেখানে আদেশ প্রাপ্ত হচ্ছেন সেখানে যান।"
        },
        {
            "Verses": 66,
            "text": "আমি লূতকে এ বিষয় পরিজ্ঞাত করে দেই যে, সকাল হলেই তাদেরকে সমুলে বিনাশ করে দেয়া হবে।"
        },
        {
            "Verses": 67,
            "text": "শহরবাসীরা আনন্দ-উল্লাস করতে করতে পৌছল।"
        },
        {
            "Verses": 68,
            "text": "লূত বললেনঃ তারা আমার মেহমান। অতএব আমাকে লাঞ্ছিত করো না।"
        },
        {
            "Verses": 69,
            "text": "তোমরা আল্লাহকে ভয় কর এবং আমার ইযযত নষ্ট করো না।"
        },
        {
            "Verses": 70,
            "text": "তার বললঃ আমরা কি আপনাকে জগৎদ্বাসীর সমর্থন করতে নিষেধ করিনি।"
        },
        {
            "Verses": 71,
            "text": "তিনি বললেনঃ যদি তোমরা একান্ত কিছু করতেই চাও, তবে আমার কন্যারা উপস্থিত আছে।"
        },
        {
            "Verses": 72,
            "text": "আপনার প্রাণের কসম, তারা আপন নেশায় প্রমত্ত ছিল।"
        },
        {
            "Verses": 73,
            "text": "অতঃপর সুর্যোদয়ের সময় তাদেরকে প্রচন্ড একটি শব্দ এসে পাকড়াও করল।"
        },
        {
            "Verses": 74,
            "text": "অতঃপর আমি জনপদটিকে উল্টে দিলাম এবং তাদের উপর কঙ্করের প্রস্থর বর্ষণ করলাম।"
        },
        {
            "Verses": 75,
            "text": "নিশ্চয় এতে চিন্তাশীলদের জন্যে নিদর্শনাবলী রয়েছে।"
        },
        {
            "Verses": 76,
            "text": "জনপদটি সোজা পথে অবস্থিত রয়েছে।"
        },
        {
            "Verses": 77,
            "text": "নিশ্চয় এতে ঈমানদারদের জন্যে নিদর্শণ আছে।"
        },
        {
            "Verses": 78,
            "text": "নিশ্চয় গহীন বনের অধিবাসীরা পাপী ছিল।"
        },
        {
            "Verses": 79,
            "text": "অতঃপর আমি তাদের কাছ থেকে প্রতিশোধ নিয়েছি। উভয় বস্তি প্রকাশ্য রাস্তার উপর অবস্থিত।"
        },
        {
            "Verses": 80,
            "text": "নিশ্চয় হিজরের বাসিন্দারা পয়গম্বরগণের প্রতি মিথ্যারোপ করেছে।"
        },
        {
            "Verses": 81,
            "text": "আমি তাদেরকে নিজের নিদর্শনাবলী দিয়েছি। অতঃপর তারা এগুলো থেকে মুখ ফিরিয়ে নেয়।"
        },
        {
            "Verses": 82,
            "text": "তারা পাহাড়ে নিশ্চিন্তে ঘর খোদাই করত।"
        },
        {
            "Verses": 83,
            "text": "অতঃপর এক প্রত্যুষে তাদের উপর একটা শব্দ এসে আঘাত করল।"
        },
        {
            "Verses": 84,
            "text": "তখন কোন উপকারে আসল না যা তারা উপার্জন করেছিল।"
        },
        {
            "Verses": 85,
            "text": "আমি নভোমন্ডল, ভুমন্ডল এবং এতদুভয়ের মধ্যবর্তী যা আছে তা তাৎপর্যহীন সৃষ্টি করিনি। কেয়ামত অবশ্যই আসবে। অতএব পরম ঔদাসীন্যের সাথে ওদের ক্রিয়াকর্ম উপক্ষো করুন।"
        },
        {
            "Verses": 86,
            "text": "নিশ্চয় আপনার পালনকর্তাই স্রষ্টা, সর্বজ্ঞ।"
        },
        {
            "Verses": 87,
            "text": "আমি আপনাকে সাতটি বার বার পঠিতব্য আয়াত এবং মহান কোরআন দিয়েছি।"
        },
        {
            "Verses": 88,
            "text": "আপনি চক্ষু তুলে ঐ বস্তুর প্রতি দেখবেন না, যা আমি তাদের মধ্যে কয়েক প্রকার লোককে ভোগ করার জন্যে দিয়েছি, তাদের জন্যে চিন্তিত হবেন না আর ঈমানদারদের জন্যে স্বীয় বাহু নত করুন।"
        },
        {
            "Verses": 89,
            "text": "আর বলুনঃ আমি প্রকাশ্য ভয় প্রদর্শক।"
        },
        {
            "Verses": 90,
            "text": "যেমন আমি নাযিল করেছি যারা বিভিন্ন মতে বিভক্ত তাদের উপর।"
        },
        {
            "Verses": 91,
            "text": "যারা কোরআনকে খন্ড খন্ড করেছে।"
        },
        {
            "Verses": 92,
            "text": "অতএব আপনার পালনকর্তার কসম, আমি অবশ্যই ওদের সবাইকে জিজ্ঞাসাবাদ করব।"
        },
        {
            "Verses": 93,
            "text": "ওদের কাজকর্ম সম্পর্কে।"
        },
        {
            "Verses": 94,
            "text": "অতএব আপনি প্রকাশ্যে শুনিয়ে দিন যা আপনাকে আদেশ করা হয় এবং মুশরিকদের পরওয়া করবেন না।"
        },
        {
            "Verses": 95,
            "text": "বিদ্রুপকারীদের জন্যে আমি আপনার পক্ষ থেকে যথেষ্ট।"
        },
        {
            "Verses": 96,
            "text": "যারা আল্লাহর সাথে অন্য উপাস্য সাব্যস্ত করে। অতএব অতিসত্তর তারা জেনে নেবে।"
        },
        {
            "Verses": 97,
            "text": "আমি জানি যে আপনি তাদের কথাবর্তায় হতোদ্যম হয়ে পড়েন।"
        },
        {
            "Verses": 98,
            "text": "অতএব আপনি পালনকর্তার সৌন্দর্য স্মরণ করুন এবং সেজদাকারীদের অন্তর্ভূক্ত হয়ে যান।"
        },
        {
            "Verses": 99,
            "text": "এবং পালনকর্তার এবাদত করুন, যে পর্যন্ত আপনার কাছে নিশ্চিত কথা না আসে।"
        }
    ]
}
