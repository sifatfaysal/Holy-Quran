{
    "number": 50,
    "name": "قٓ",
    "transliteration": "ক্বাফ",
    "translation": "The letter Qaaf",
    "revelation_type": "মাক্কি",
    "total_verses": 45,
    "verses": [
        {
            "Verses": 1,
            "text": "ক্বাফ! সম্মানিত কোরআনের শপথ;"
        },
        {
            "Verses": 2,
            "text": "বরং তারা তাদের মধ্য থেকেই একজন ভয় প্রদর্শনকারী আগমন করেছে দেখে বিস্ময় বোধ করে। অতঃপর কাফেররা বলেঃ এটা আশ্চর্যের ব্যাপার।"
        },
        {
            "Verses": 3,
            "text": "আমরা মরে গেলে এবং মৃত্তিকায় পরিণত হয়ে গেলেও কি পুনরুত্থিত হব? এ প্রত্যাবর্তন সুদূরপরাহত।"
        },
        {
            "Verses": 4,
            "text": "মৃত্তিকা তাদের কতটুকু গ্রাস করবে, তা আমার জানা আছে এবং আমার কাছে আছে সংরক্ষিত কিতাব।"
        },
        {
            "Verses": 5,
            "text": "বরং তাদের কাছে সত্য আগমন করার পর তারা তাকে মিথ্যা বলছে। ফলে তারা সংশয়ে পতিত রয়েছে।"
        },
        {
            "Verses": 6,
            "text": "তারা কি তাদের উপরস্থিত আকাশের পানে দৃষ্টিপাত করে না আমি কিভাবে তা নির্মাণ করেছি এবং সুশোভিত করেছি? তাতে কোন ছিদ্রও নেই।"
        },
        {
            "Verses": 7,
            "text": "আমি ভূমিকে বিস্তৃত করেছি, তাতে পর্বতমালার ভার স্থাপন করেছি এবং তাতে সর্বপ্রকার নয়নাভিরাম উদ্ভিদ উদগত করেছি।"
        },
        {
            "Verses": 8,
            "text": "এটা জ্ঞান আহরণ ও স্মরণ করার মত ব্যাপার প্রত্যেক অনুরাগী বান্দার জন্যে।"
        },
        {
            "Verses": 9,
            "text": "আমি আকাশ থেকে কল্যাণময় বৃষ্টি বর্ষণ করি এবং তদ্বারা বাগান ও শস্য উদগত করি, যেগুলোর ফসল আহরণ করা হয়।"
        },
        {
            "Verses": 10,
            "text": "এবং লম্বমান খর্জুর বৃক্ষ, যাতে আছে গুচ্ছ গুচ্ছ খর্জুর,"
        },
        {
            "Verses": 11,
            "text": "বান্দাদের জীবিকাস্বরূপ এবং বৃষ্টি দ্বারা আমি মৃত জনপদকে সঞ্জীবিত করি। এমনিভাবে পুনরুত্থান ঘটবে।"
        },
        {
            "Verses": 12,
            "text": "তাদের পূর্বে মিথ্যাবাদী বলেছে নূহের সম্প্রদায়, কুপবাসীরা এবং সামুদ সম্প্রদায়।"
        },
        {
            "Verses": 13,
            "text": "আদ, ফেরাউন, ও লূতের সম্প্রদায়,"
        },
        {
            "Verses": 14,
            "text": "বনবাসীরা এবং তোব্বা সম্প্রদায়। প্রত্যেকেই রসূলগণকে মিথ্যা বলেছে, অতঃপর আমার শাস্তির যোগ্য হয়েছে।"
        },
        {
            "Verses": 15,
            "text": "আমি কি প্রথমবার সৃষ্টি করেই ক্লান্ত হয়ে পড়েছি? বরং তারা নতুন সৃষ্টির ব্যাপারে সন্দেহ পোষন করেছে।"
        },
        {
            "Verses": 16,
            "text": "আমি মানুষ সৃষ্টি করেছি এবং তার মন নিভৃতে যে কুচিন্তা করে, সে সম্বন্ধেও আমি অবগত আছি। আমি তার গ্রীবাস্থিত ধমনী থেকেও অধিক নিকটবর্তী।"
        },
        {
            "Verses": 17,
            "text": "যখন দুই ফেরেশতা ডানে ও বামে বসে তার আমল গ্রহণ করে।"
        },
        {
            "Verses": 18,
            "text": "সে যে কথাই উচ্চারণ করে, তাই গ্রহণ করার জন্যে তার কাছে সদা প্রস্তুত প্রহরী রয়েছে।"
        },
        {
            "Verses": 19,
            "text": "মৃত্যুযন্ত্রণা নিশ্চিতই আসবে। এ থেকেই তুমি টালবাহানা করতে।"
        },
        {
            "Verses": 20,
            "text": "এবং শিঙ্গায় ফুঁৎকার দেয়া হবে এটা হবে ভয় প্রদর্শনের দিন।"
        },
        {
            "Verses": 21,
            "text": "প্রত্যেক ব্যক্তি আগমন করবে। তার সাথে থাকবে চালক ও কর্মের সাক্ষী।"
        },
        {
            "Verses": 22,
            "text": "তুমি তো এই দিন সম্পর্কে উদাসীন ছিলে। এখন তোমার কাছ থেকে যবনিকা সরিয়ে দিয়েছি। ফলে আজ তোমার দৃষ্টি সুতীক্ষ্ন।"
        },
        {
            "Verses": 23,
            "text": "তার সঙ্গী ফেরেশতা বলবেঃ আমার কাছে যে, আমলনামা ছিল, তা এই।"
        },
        {
            "Verses": 24,
            "text": "তোমরা উভয়েই নিক্ষেপ কর জাহান্নামে প্রত্যেক অকৃতজ্ঞ বিরুদ্ধবাদীকে,"
        },
        {
            "Verses": 25,
            "text": "যে বাধা দিত মঙ্গলজনক কাজে, সীমালঙ্ঘনকারী, সন্দেহ পোষণকারীকে।"
        },
        {
            "Verses": 26,
            "text": "যে ব্যক্তি আল্লাহর সাথে অন্য উপাস্য গ্রহণ করত, তাকে তোমরা কঠিন শাস্তিতে নিক্ষেপ কর।"
        },
        {
            "Verses": 27,
            "text": "তার সঙ্গী শয়তান বলবেঃ হে আমাদের পালনকর্তা, আমি তাকে অবাধ্যতায় লিপ্ত করিনি। বস্তুতঃ সে নিজেই ছিল সুদূর পথভ্রান্তিতে লিপ্ত।"
        },
        {
            "Verses": 28,
            "text": "আল্লাহ বলবেনঃ আমার সামনে বাকবিতন্ডা করো না আমি তো পূর্বেই তোমাদেরকে আযাব দ্বারা ভয় প্রদর্শন করেছিলাম।"
        },
        {
            "Verses": 29,
            "text": "আমার কাছে কথা রদবদল হয় না এবং আমি বান্দাদের প্রতি জুলুমকারী নই।"
        },
        {
            "Verses": 30,
            "text": "যেদিন আমি জাহান্নামকে জিজ্ঞাসা করব; তুমি কি পূর্ণ হয়ে গেছ? সে বলবেঃ আরও আছে কি?"
        },
        {
            "Verses": 31,
            "text": "জান্নাতকে উপস্থিত করা হবে খোদাভীরুদের অদূরে।"
        },
        {
            "Verses": 32,
            "text": "তোমাদের প্রত্যেক অনুরাগী ও স্মরণকারীকে এরই প্রতিশ্রুতি দেয়া হয়েছিল।"
        },
        {
            "Verses": 33,
            "text": "যে না দেখে দয়াময় আল্লাহ তা’আলাকে ভয় করত এবং বিনীত অন্তরে উপস্থিত হত।"
        },
        {
            "Verses": 34,
            "text": "তোমরা এতে শান্তিতে প্রবেশ কর। এটাই অনন্তকাল বসবাসের জন্য প্রবেশ করার দিন।"
        },
        {
            "Verses": 35,
            "text": "তারা তথায় যা চাইবে, তাই পাবে এবং আমার কাছে রয়েছে আরও অধিক।"
        },
        {
            "Verses": 36,
            "text": "আমি তাদের পূর্বে বহু সম্প্রদায়কে ধ্বংস করেছি, তারা এদের অপেক্ষা অধিক শক্তিশালী ছিল এবং দেশে-বিদেশে বিচরণ করে ফিরত। তাদের কোন পলায়ন স্থান ছিল না।"
        },
        {
            "Verses": 37,
            "text": "এতে উপদেশ রয়েছে তার জন্যে, যার অনুধাবন করার মত অন্তর রয়েছে। অথবা সে নিবিষ্ট মনে শ্রবণ করে।"
        },
        {
            "Verses": 38,
            "text": "আমি নভোমন্ডল, ভূমন্ডল ও এতদুভয়ের মধ্যবর্তী সবকিছু ছয়দিনে সৃষ্টি করেছি এবং আমাকে কোনরূপ ক্লান্তি স্পর্শ করেনি।"
        },
        {
            "Verses": 39,
            "text": "অতএব, তারা যা কিছু বলে, তজ্জন্যে আপনি ছবর করুন এবং, সূর্যোদয় ও সূর্যাস্তের পূর্বে আপনার পালনকর্তার সপ্রশংস পবিত্রতা ঘোষণা করুন।"
        },
        {
            "Verses": 40,
            "text": "রাত্রির কিছু অংশে তাঁর পবিত্রতা ঘোষণা করুন এবং নামাযের পশ্চাতেও।"
        },
        {
            "Verses": 41,
            "text": "শুন, যে দিন এক আহবানকারী নিকটবর্তী স্থান থেকে আহবান করবে।"
        },
        {
            "Verses": 42,
            "text": "যেদিন মানুষ নিশ্চিত সেই ভয়াবহ আওয়াজ শুনতে পাবে, সেদিনই পুনরত্থান দিবস।"
        },
        {
            "Verses": 43,
            "text": "আমি জীবন দান করি, মৃত্যু ঘটাই এবং আমারই দিকে সকলের প্রত্যাবর্তন।"
        },
        {
            "Verses": 44,
            "text": "যেদিন ভূমন্ডল বিদীর্ণ হয়ে মানুষ ছুটাছুটি করে বের হয়ে আসবে। এটা এমন সমবেত করা, যা আমার জন্যে অতি সহজ।"
        },
        {
            "Verses": 45,
            "text": "তারা যা বলে, তা আমি সম্যক অবগত আছি। আপনি তাদের উপর জোরজবরকারী নন। অতএব, যে আমার শাস্তিকে ভয় করে, তাকে কোরআনের মাধ্যমে উপদেশ দান করুন।"
        }
    ]
}
